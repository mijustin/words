<!DOCTYPE html>
<html lang="sr">
    <head>
        <meta charset="UTF-8">
        <title>Words</title>
        <link href="words.css" rel="stylesheet">
    </head>
    <body>
        <h1>Ovo je veb stranica</h1>
        <p>Ovde nema mnogo toga.</p>
        <p>Samo reči.</p>
        <p><strong>A ti ih čitaš.</strong></p>
        <p>Postali smo opsednuti kitnjastim dizajnom, "responsivnim" prikazima i skriptama koje čine magične stvari.</p>
        <p><strong>Ali najmoćniji alat na vebu su i dalje reči.</strong></p>
        <p>Ja sam napisao ove reči, a ti ih čitaš: <em>to</em> je magija.</p>
        <p>Ja sam u malom gradu u Britanskoj Kolumbiji; ti si verovatno negde drugde. Ja sam napisao ovo rano ujutru, 20. juna 2013; ti ovo verovatno čitaš u neko drugo vreme. Ja sam napisao ovo na svom laptopu; ti ovo možeš čitati sa svog telefona, tableta ili desktopa.</p>
        <p>Ti i ja smo uspeli da uspostavimo vezu jer <em>sam ja ovo napisao </em>a <em>ti čitaš.</em> <strong>To je veb</strong>. Bez obzira na naše različite lokacije, uređaje i vremenske zone, mi možemo da se povežemo <em>ovde, </em>na jednostavnoj HTML stranici.</p>
        <p>Ovo sam napisao u tekst-editoru. Ima 6KB. Nije mi bio potreban Content Management System, grafički dizajner, ili programer. Zaista nema mnogo koda na ovoj stranici, samo jednostavne oznake za pasuse, hijerarhiju ili naglašavanje.</p>
        <p>Sećam se da sam učio svoju ćerku da koristi HTML kada je imala 8 godina. Prvo što je napisala bila je <a href="http://bizbox.ca/kidlet/" hreflang="en">priča o veverici</a>. Ona nije &quot;pisala HTML&quot;; <strong>ona je delila nešto sa svetom</strong>. Nije mogla da veruje da može da napiše priču na svom kućnom kompjuteru, a zatim je objavi da je ceo svet vidi. Nije je zanimao HTML, bilo joj je važno da deli svoje priče.</p>
        <p><strong>Ti i dalje čitaš.</strong></p>
        <p>Pomisli na sve ono što možeš da iskažeš preko jednostavne stranice, kao što je ova. Ako si poslovna osoba, možeš nešto da prodaš. Ako si nastavnik, možeš nekog nešto da naučiš. Ako si umetnik, možeš prikazati nešto što si napravio. <strong>I ako su tvoje reči dobre, ljudi će ih čitati.</strong></p>
        <p>Ako si veb dizajner, ili klijent sa kojim on radi, želim da ti zadam izazov: misli pre svega na reči. Umesto da započneš sa stilskim vodičem ili Photoshop skicom, <em>počni sa rečima na stranici.</em> </p>
        <p>Šta imaš da kažeš? Ako ne znaš, neće biti mnogo koristi od dodavanja ostalog nepotrebnog koda. <strong>Samo počni sa jednom stranicom</strong>, sa jednim fokusom. Napiši je i objavi, a onda <em>razvijaj dalje na osnovu nje</em>. Svaki put kad želiš nešto da dodaš, zapitaj se: da li mi ovo pomaže da bolje prenesem misao? Da li će ovaj dodatni stil, slika ili link pomoći mojoj publici da me bolje shvati? Ako je odgovor &quot;ne&quot;, nemoj ih dodavati.</p>
        <p><strong>U svojoj suštini, veb dizajn bi trebalo da se zasniva na rečima</strong>. Reči ne dolaze <em>nakon</em> što je dizajn gotov. Reči su početak, srž, žiža.</p>
        <p>Počni sa rečima.</p>
        <p>Pozdrav,<br>Justin Jackson<br></p>
        <p class="note">This post was originally inspired by Jason Fried’s design of <a href="https://knowyourcompany.com/">Know Your Company</a>.</p>
        <p class="note" lang="en"><a href="words.html" hreflang="en">English version</a></p>
        <script src="words.js"></script>
    </body>
</html>
