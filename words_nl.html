<!DOCTYPE HTML>
<html>
<head>
<meta http-equiv="Content-Type" content="text/html; charset=UTF-8">
<title>Woorden</title>
<style type="text/css">
body { font-size:18px; }
.wrapper { max-width: 600px; margin:0 auto; }
</style>
<script type="text/javascript">

  var _gaq = _gaq || [];
  _gaq.push(['_setAccount', 'UA-36474980-1']);
  _gaq.push(['_trackPageview']);

  (function() {
    var ga = document.createElement('script'); ga.type = 'text/javascript'; ga.async = true;
    ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
    var s = document.getElementsByTagName('script')[0]; s.parentNode.insertBefore(ga, s);
  })();

</script>
</head>

<body>
<div class="wrapper">
<h1>Dit is een webpagina.</h1>
<p>Zonder veel opsmuk.</p>
<p>Gewoon woorden.</p>
<p><strong>Die jij nu leest.</strong></p>
<p>Knappe ontwerpen, responsieve layouts en betoverende scripts zijn een obsessie geworden.</p>
<p><strong>Maar woorden zijn je belangrijkste gereedschap, ook op het web.</strong></p>
<p>Ik schreef deze woorden en jij leest ze: <em>dat</em> is de magie.</p>
<p>Ik woon in een stadje in Brits Columbia, jij waarschijnlijk ergens anders. Ik schreef dit 's morgens vroeg op 20 juni 2013. Jij leest het waarschijnlijk op een ander moment. Ik schreef het op mijn laptop. Jij leest het misschien op je telefoon, tablet of desktop.</p>
<p>Ik heb je kunnen bereiken omdat <em>ik dit schreef</em> en <em>jij dit leest.</em> <strong>Dat is het web</strong>. We staan met elkaar in contact ongeacht waar we wonen, welk apparaat we gebruiken, of in welke tijdzone we ons bevinden <em>hier</em>, op deze eenvoudige HTML pagina.</p>
<p>Ik schreef deze tekst met een editor: hij is 4KB groot. Ik had geen <em>Content Management Systeem</em> nodig, geen grafisch ontwerper, geen programmeur. Deze pagina bevat nauwelijks code. Niet meer dan wat opmaakcodes voor paragrafen, koppen, cursivering en vette tekst.</p>
<p>Ik herinner me dat ik mijn dochter HTML leerde toen ze 8 was. Het eerste dat ze deed, was <a href="http://bizbox.ca/kidlet/">een verhaal over een eekhoorn</a> schrijven. Ze was geen &quot;HTML aan het schrijven&quot;. <strong>Ze deelde iets met de rest van de wereld</strong>. Ze kon nauwelijks geloven dat ze een verhaal op onze computer kon schrijven en het dan online kon publiceren zodat iedereen op de hele wereld het kon lezen. Ze gaf niet echt om de HTML, ze wilde haar verhalen met anderen delen.</p>
<p><strong>Je leest nog steeds.</strong></p>
<p>Wat zou je niet allemaal met een eenvoudige pagina zoals deze kunnen bereiken? Je zou iets kunnen verkopen als je een zakenman was. Je zou een ander iets kunnen leren als je een leraar bent. Je kunt iets laten zien wat je gemaakt hebt als je een kunstenaar bent. <strong>Schrijf de juiste woorden en mensen zullen ze lezen.</strong></p>
<p>Ben je een web designer? Heb je net een web designer in de arm genomen? Ik daag je uit: denk eerst na over de woorden. Begin niet met een redactiestatuut of ontwerp in Photoshop. <em>Begin met woorden op een pagina</em>.</p>
<p>Wat heb je te zeggen? Al die opsmuk heeft geen zin als je niet weet wat je te zeggen hebt. <strong>Begin met maar één pagina</strong>, focus! Schrijf het, zet het online, en <em>maak het dan steeds een beetje beter</em>. En vraag jezelf af, elke keer dat je iets toevoegt: wordt mijn verhaal hier écht beter van? Zeg ik het écht beter met die extra opmaak, dat plaatje of die hyperlink? Is het antwoord &quot;nee&quot;, voeg het dan niet toe.</p>
<p><strong>In de kern gaat web design om woorden</strong>. Woorden voeg je niet toe <em>nadat</em> het ontwerp klaar is. Woorden zijn het begin, de kern, je focus.</p>
<p>Begin met woorden.</p>
<p>Groet,<br>
  Justin Jackson<br>
  <a href="http://twitter.com/mijustin">@mijustin</a></p>
<p><em>Ik schrijf een boek (in het Engels) over <a href="http://buildandlaunch.net">het bouwen en lanceren van dingen op het web</a>.</em></p>
<p><em>Het ontwerp van <a href="https://knowyourcompany.com/">Know Your Company</a> door Jason Fried was de inspiratie voor deze tekst.</em></p>
<p>Nederlandse vertaling <a href="https://twitter.com/fschaap">Frank Schaap</a>.</p>
</div>
</body>
</html>

